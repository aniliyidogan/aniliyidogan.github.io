---
layout: post
title:  Bir Sabunun Hikayesi
date:   2022-10-09
categories: stories
part: true
permalink: /:categories/:title:output_ext
---

<center>
<h1>Bölüm 5</h1>
</center>

Siz memnun musunuz? Ben değilim. Yahu şampuanla birlikte aynı vücutta vuku buluyorum. Olacak şey mi bu Der? Artık kendine gelmenin zamanı geldi. Tamam sevmiştim biraz ama bu kadar da değil. Aynı köpüğün içinde bulunmak istemiyorum. O kadar yakın hissetmiyorum. Bitse de kurtulsak. Hem şampuan hem ayrılık. Konuşmakla çözememişler sanırım. Beni örnek alsalar keşke. Konuşmak o anı kurtarır. Ben konuşmam mesela. Bundan dolayı bir sorun da yaşamadım. İnsanlar çok konuşuyorlar. Gözleri var, elleri var  ama anlayamıyorum yine de anlaşamıyorlar. Dokunamıyorlar birbirlerine.

Bulmam gerekli. Sabah Den kaybolan bir şeylerinden bahsetti. Onu bu halde görmek istemiyorum. Kayıplarını bulmak ve ona vermek istiyorum. Benim yapabileceğim bir şey mi bu? Genelde yapacak bir şeyim olmuyor ve ben de içimden yaşıyorum. Bol bol köpürmek ve temizlemek sadece ve mücadele etmek kirlerle. Hayatım bu. Acaba Den nasıl bulacak kayıplarını. Çok isterim kaybolan yıllarını bulmasını. Belki bulsa bu kadar üzgün olmazdı. Acaba benim de kaybolan bir şeylerim var mıdır? Hiç düşünmemiştim. Yaşıyorum ben bu hayatı, nasıl olabilir ki?

Arkadaşlarıma üzülüyorum, sıra onlara gelemeyecek sanırım. Benim yaşamım hızlı da değil Sa gibi. Sa bittikten sonra belki arkadaşlarımdan birini Der götürür Den’e  ya da götüremez. Şampuan yeni bitti. Bugün saçları için de beni kullandı. Normalde bunu heyecanla anlatmam gerekirdi fakat pek memnun edemedim sanırım. Çünkü ardından tekrar duşa geldi daha büyük bir şampuan ile. Saçı için beni bir daha kullanacağını sanmıyorum. Beceremedim. Belki de beni hepten bırakacak. Yeni duş jeline geçecek. Bir ayrılığın bir çok ayrılık getireceği kimin aklına gelirdi. Özledim diğer parçamı. Özledim kendimi.

Saçı biraz daha kısa sanki. Köpüklerim daha hızlı ulaşıyor yere. Rengi mi değişmiş saçının, ışık bir farklı vuruyor sanki. Yanımda duş jeli hayır hayır şampuan var. Büyük olan mıydı? Bir dakika bu banyo da neresi? Evim nerede? Ben mi yanlış hatırlıyorum saçı için kullandığında memnun değildi şimdi ise sadece beni kullanıyor. Bu büyük şampuan da nereden geldi? Duş jeli burada mıydı hep? Dokunmalar karışıyor birbirine. Nasıl olabilir bu? İki yerde aynı anda nasıl olabilirim? Azalmışım, çok azalmışım. Azaldığımı zannediyordum meğer yaşadıkça çoğalmışım. Ne zaman azaldım bu kadar? Köpükler mi büyütmüş beni. Arkadaşlarım nerede? Duşları aynı anda bitti ve ben çok yoruldum.

Şimdi ben size bir şey anlatacağım ama inanmayacaksınız. Ama ben yine de anlatacağım. Ben inanıyorum çünkü. Sabah duydum Den’den. So’da Der’den duymuş. Yani ben ikisinden de duydum. Tekrar açık açık sevmeye başlamışlar birbirlerini. Birlikte yaşamaya devam edeceklermiş. Son duşta yaptığım dokunuşların etkisi olsa gerek. Özlemlerini tetikledim öyle ya. Şimdi tekrar önceki alışkanlıklarına döndüler. Beni normal kullanmaya başladılar. Ne aşırı fazla ne aşırı az. Ayrılıklarını bile temizledim. Fakat kendim için aynısını söyleyemeyeceğim. Ayrıyım halen. Ayrı iki evde yaşamaya devam ediyorum onlar gibi. Zamanı gelmedi mi?

<h4><a style="float: left;" href="/stories/bir-sabunun-hikayesi-4.html"/>Bölüm 4<a style="float: right;" href="/stories/bir-sabunun-hikayesi-6.html"/>Bölüm 6</h4>
