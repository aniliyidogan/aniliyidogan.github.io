---
layout:     post
title:      Aklımdaki Düşünceler 3 - Bugün Mars İçin Ne Yaptım?
date:       2018-01-09
summary:    Neden Bir Şey Yapmak
categories: neden
---

Aslında bu yazıya düşündüğüm başlık şuydu:

*Daha güzel bir hayat için?*

Fakat sonra düşündüm ki yukarıdaki başlık içerisinde yer alan anlamı gerçekleyebilmek için *daha* kelimesini pek kullanmamak gerekiyor. Kullanabilirdim fakat pek bir suni kaçardı.

Bu aralar nerdeyse her şeye karşı kullandığım bir kelime var: **Neden?*** Pek çok karşılaştığım veya yapmak zorunda olduğum ya da oldurulduğum durumlara ve olaylara karşı sormaya başladım. Bunlar zevkle yaptığım şeyler için de geçerli. Cevabı bulmak gibi bir hedefim yok. Çünkü tahmin ediyorum ki kök cevap bulunamayacak. Fakat bu soru beni bu aralar pek ortada bırakıyor. Soru düşüncesel olarak yoruyor ve karşılığında da pek bir şey vermiyor.

Bu soruyu sormamdaki temel neden tembel bir insan olmuş olmam olabilir. Şimdi biraz tembelliği ve düzensizliği açalım. Tembellik olaylara karşı kısa ve hızlı çözümler üretmek isteyen insanların yeterince zamanı veya bunu gerçekleştirecek tecrübesi bulunmadığı an gerçekleşen bir durumu ifade ediyor benim için. Fakat bunun yanında başka bir durum daha olduğunu düşünüyorum. **Bir şey yapılabiliniyorsa neden yapayım.** Pek çok örnek verebilirim buna. Belki çocukluktan beri bu kafadayım. O yüzden okul uzuyor, ödevler son an teslim ediliyor. Asansörün durumu gibiyim:

> Yükseklikten korkan bir asansör, öyle mi?**

Hayal kurmak gerekli. Bir çok farklı hayal, farklı yol. Bugün Mars için yapmam gereken şey hayaller kurmak belki de. Kurmak ve çıkmak.

---
*Acaba **Neden?** sorusunu neden sordum.

**Otostopçunun Galaksi Rehberi(5 kitap) - (Page: 314, Loc: 3132)