---
layout: post
title:  Güven, Nefret ve İyi Olmak Üzerine
date:   2022-09-02
categories: thoughts
permalink: /:categories/:title:output_ext
---

### Güven
Çevremizdeki insanların nasıl birileri olduğunu biliyoruz ama inanıyoruz, bizle iyi ilişkiler içinde olacağına inanıyoruz. Aramızdaki ilişkilerin bitebileceğini elbet düşünüyoruz fakat şu an iyiyiz o insanlarla ve nasıl biteceği de önemli. Pürüzleri pek önemsemiyoruz. Neden? Çıkarımız mı var? Yoksa bir zamanı mı bekliyoruz. Ya da insan ilişkilerinin pürüzsüz pek mümkün olamayacağını mı biliyoruz. Peki bir insan tüm ilişkilerinde güvenilir olabilir mi?

> -- Kızların Sara’nın gerçek kimliğini öğrenmesini istemiştim.<br> -- Nasıl biri olduğunu biliyorlar. Onlar da öyle insanlar.<br> **- Skam**

Elinde neşter biri sizi iyileştirmekten bahsediyorsa ona güvenmelisiniz, iyileştirmesinden de öte daha büyük bir yara açmaması için. Yaralıyken dikkat edilmez pek tabii bu. Fakat sana geçmen için kapıyı tutan kişiye bile bir güvenin var. Suratına çarpmayacağına inanıyorsun. Maalesef ki bazı insanlara bu kadar bile güvenin kalmıyor.

### Nefret
Nefret etmek pek aktif bir eylem, yorucu olsa gerek. Ve ayrıca nefretin bir şekilde kendini bulması var. Ya kendinde başlıyor:

> İnsan kendisinden nefret ettiği için başkalarından nefret eder.<br>**- Yaşama Uğraşı**

Ya da kendinde bitiyor:

> -- Nefret aramaya başlarsan kolayca bulursun. Nefret bulursan da kendinden nefret etmeye başlarsın.<br>**- Skam**

Sadece bir olumsuzluk oluşturmuyor aynı zamanda olabilecek iyi şeyleri de elinden alıyor.

> İnsanları sevmemeye başladı mı insan, insan gibi yaşamayı da sevmemeye başlıyor, insan gibi çalışmayı, kazanmayı, yemeyi, içmeyi, sevişmeyi, ölmeyi.<br>**- Tante Rosa**

### İyi Olmak

Bazen neyin iyilik neyin kötülük olduğu da anlaşılamıyor. İyi insan olmak mesela, ne demek? İyilik yapmak mı yoksa kötülük yapmamak mı?

> Sonra, kötülük neredeydi, kötülük? Görünüşte hep sevgi, ahlak, güzellik sözleri vardı ama, bir yerde kötülük olmalıydı; gizlilikten bir kötülük doğmalıydı.<br>**- Korkuyu Beklerken**

Nasıl yaşamalı peki? Kim bilir.

> Ben, yapılacak tek bir şey olduğu kanısındayım: Doğma nedenimizi bulmak ve bunu elimizden geldiğince iyi, bütün gücümüzle, öküz altında buzağı aramadan ve bizim hayvan doğamızda tanrısallık olduğunu sanmadan yerine getirmek. Ölüm bizi alacakken yapıcı bir şeyler yapmakta olduğumuz duygusuna ancak o zaman varırız. Özgürlük, karar, irade, bütün bunlar kuruntudan ibarettir. Arıların yazgısını paylaşmadan bal yapabileceğimizi sanıyoruz; ama biz de görevlerini yerine getirmeye ve sonra da ölmeye mahkum zavallı arılardan başka bir şey değiliz.<br>**-Kirpinin Zarafeti**
