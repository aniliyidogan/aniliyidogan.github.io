---
layout:     post
title:      Yanlışlıkla erkekler tuvaletine girmek
date:       2016-05-12
categories: others
permalink: /:categories/:title:output_ext
---

Bu bir sitem yazısıdır.

    Bunun kız versiyonunu geçen hafta kütüphanede yanlışlıkla gerçekleştirdim ve (koşarak) çıktım. "Yanlışlıkla kızlar tuvaletine girmek" adlı kelime dizisi günümüzde bolca kullanılan ve dikkat çeken bir tabir. Ben de bu yüzden başlığı böyle değiştirdim. Umarım daha az tık çalar.

    Her yerde gördüğümüz ve bize bıkkınlık getiren tık çalma konusuna gelelim. Bildiğimiz üzere bazı yerel gazetelerin web sayfalarının tasarımları çok muhteşem. 50-100 sayfalık albümler yaparak tık'ın anasını ağlatıyorlar. Bu hem kullanıcı dostu değil bir bakıma hem de sunucu dostu değil fakat kendi aralarında itibar dostu tahminimce. Aralarında "Geçen gün şu kadar tık aldık", "İnsanlar tıklıyor durduramıyoruz" muhabbetleri geçiyordur herhalde. Bu yüzden, artık ne bu tarz haber sitelerine tıklıyorum ne de o iğrenç başlıkları merak ediyorum. Soruyu bize sorarak gerçek habercilik yaptıklarını düşünüyorlar nedense. Yani her haber sanki bir kıyametmiş de biz tıklamazsak olmazmış gibi.

    Her neyse. Ayrıca diğer bir sitemim de, yine bir çok insanın usandığı bir durum. Bir sinema kuruluşunun durdurulamaz reklam izletme isteği. Arkadaş, başlamadan önce 20 dk, arada 5-10 dk. Zannedersin insanlar reklam izlemeye gelmiş. Ben de bir süredir bunların sinemalarına gitmiyorum. Keşke hiç gitmeseydim. Sen saraylarda yaşayacaksın diye insanların zamanlarını hiç edemezsin. Biletleri bedava versen kotarırsın yani o derece.

Neyse bugünlük de sitemlerim bitti. Görüşmek üzere..

Bahsedilenler: sabah, hürriyet, milliyet, bu sıra böyle gider. cinemaximum.
