---
layout: post
title:  Bir Sabunun Hikayesi
date:   2022-10-09
categories: stories
part: true
permalink: /:categories/:title:output_ext
---

<center>
<h1>Bölüm 6</h1>
</center>

Der Den’e taşındı. So’ya biraz etrafı gezdirdim. Burada çok rahatız dedim fakat arkadaşlarımızdan uzağız. Bir arkadaşımız bile yok. Seviniyorum birleşmelerine fakat durumun böyle devam etmesini istemiyorum. Bir yolunu bulmalıyız. Birleştirdiğimiz gibi ayırsak onları sonra tekrar birleştirsek sonra da Der’e gitsek hep beraber. Yok yok yapamayız bu kadarını. Bu arada Der ve Den seçimlerini hiç değiştirmedi, bizi halen karıştırmadan kullanabiliyorlar. Bunu nasıl yapıyorlar merak ediyorum. Birimiz daha az, buradan tanıyor olabilirler. Evet basitmiş. Birimiz önce bitecek ama. Bu zor işte.

Yine takılıyoruz Sa ile. Ya da takılıyoruz So ile mi demeliydim. Neyse takılıyoruz işte. Der elinde bir kutu ile girdi içeri. Kutuyu çamaşır makinasının üstüne bıraktı. Tek tek  içinden bir şeyler çıkarıyor. Uzaktan anlayamadım biraz gözlerimi kıstım. Bir baktım arkadaşlarımız. Onları getirmiş Den’e. Bu duruma çok sevindik. Onların burada olması bizi pek mutlu etti. Oldukça azalmışken ne de güzel oldu. İsterim ki benden sonra So’ya onlar eşlik etsin. Yalnız kalmasın bir daha. Sa sevinmiştir umarım, son haftalarında en azından arkadaşlarını görmüş oldu.

Der ve Den girdi banyoya. Öncesinde birlikte duşa girdikleri hiç olmamıştı. Bizim için problem değil ama biraz şaşırtıcı. Belki de kıyafetlerini ıslatacak bir oyun oynamak istiyorlar. Fakat duş için gelmemişler. Der aldı eline beni sonra Den de aldı diğer beni. Biraz su püskürttüler, köpük içindeydik ikimiz. Yaklaştırdılar bizi ve üst üste getirdiler, birleştirdiler. Bizi birleştirdiler. Az  ya da yalnız kalacağınız bir anda böyle bir şeyin gerçekleşmesi ne büyük bir etki yapıyormuş yaşama, öğrenmiş olduk. Ama halen iki ismimiz vardı ve bize yeni bir isimle seslendiler: *Bir*. Onlar gibi biz de bir olmuştuk.

Şampuanla barıştık. Biz birdik ve kimle bir sorunumuz olabilirdi ki. Ama halen duş jelini göremiyorduk. O da gelseydi yanımıza onla da barışırdık. Evimiz herkese açık. Hepimiz temizlemek istiyoruz ve kendimize has özelliklerimiz, davranışlarımız var. Bazen anlayamıyoruz tabii birbirimizi. Ama isteklerimiz aynı olduğuna göre gerisi pek de önemli değil. Ömrüm  bir kısaldı bir uzadı ama hayallerim gerçekleşti. Ne kadar daha yaşayacağım bilmiyorum. Saymıyorum. Benim birileriyle bitip tükenmiş olmam yaşamış olmam demek. Başka nasıl olabilirdi ki?

Bir sabun olarak son anlarımda olduğumu hissediyorum. O kadar narin ki dokunuşları. Köpüklerim de eskisi gibi değil, azaldılar. Temizliğimde bir değişiklik olduğunu düşünmüyorum. Der ve Den sanki daha az aralıklarla geliyorlar yanıma. Benim bitecek olmamdan mı çekiniyorlar acaba. Elbet her şeyin bir sonu var. Parçalanıp da bitebilirdim, öyle olmadı. Ömrümü neye vermem gerekiyorsa ona verdim, onu arzuladım ve öyle de bitecek. Arkadaşlarımı son bir kez görmem için Der ve Den beni evimden çıkarıp onların yanına getirdi. Arkadaşlarımdan birini de evime aldılar, ne de güzel oldu. Şimdi artık arkadaşlarımın yanında kalabilirim. Ben yaşadım, hayat devam ediyor.

<h4><a style="float: left;" href="/stories/bir-sabunun-hikayesi-5.html"/>Bölüm 5</h4>
